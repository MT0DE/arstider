<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <link rel="stylesheet" type="text/css" href="arstider.css" />
    <title>Document</title>
  </head>

  <body id="hosten">
    <nav id="meny">
      <ul>
        <li><a href="index.html" id="Lankhem" alt="Hem"></a></li>
        <li><a href="vinter.html" id="Lankvinter" alt="Vinter"></a></li>
        <li><a href="var.html" id="Lankvar" alt="Vår"></a></li>
        <li><a href="sommar.html" id="Lanksommar" alt="Sommar"></a></li>
      </ul>
    </nav>
    <section>
      <h2>Höst</h2>
      <article id="första">
        <h3>Näbbingarnas flykt</h3>
        <p>
          På hösten brukar många arter av näbbingarna fly söderut för att slippa
          den bistra kylan. De brukar då gemensamt gå ut på en stor äng och
          sedan hoppar de alla upp samtidigt – på ett kommando av ledarnäbbingen
          – och flyger iväg i en snygg formation.</p> <p>Vilken tidpunkt de ger sig
          iväg beror på om ledarnäbbingen tycker om att åka på semester söderut
          eller inte.
        </p>
      </article>
      <article id="andra">
        <h3>Höstfärger</h3>
        <p>
          På hösten förändrar sig naturen åter igen. Det blir sakta men säkert
          kallare och färgerna ändras från olika nyanser av grönt till nyanser
          av brunt, orange och rött.</p> <p>Att löven på träden ändrar färg beror på
          att träden fryser och att det glödande klotet syns mindre och mindre
          på himlen. Träden tycker nämligen om värme och ljus. När de inte får
          det börjar de gråta inombords och det är det vi ser tecken på i lövens
          färg.</p> <p>Till slut blir det så kallt och mörkt att träden ger upp och
          släpper sina löv och går i dvala fram till nästa vår. Många turister
          brukar bli lyriska av de vackra höstfärgerna men var försiktiga med
          att inte vara för nära något träd – eller ännu värre i en lövskog –
          när du utbrister i dessa färghyllningar.</p> <p>Det händer nämligen ganska
          ofta att ett träd ”råkar” falla över en alltför vältalig turist.
        </p>
      </article>
      <article id="tredje">
        <h3>Höstdepression</h3>
        <p>
          Som tidigare nämnts så har småbeningarna sommarlov på sommaren och de
          vuxna tvåbeningarna brukar ha något som de kallar för semester.</p>
          <p>Semester är när man får pengar utan att behöva jobba. De flesta
          tvåbeningar tycker om att vara lediga och brukar bli lite tungsinta
          när semestern börjar gå mot sitt slut. Semestern brukar sluta innan
          hösten börjar men känslan av missmod brukar hänga kvar och när sedan
          hösten kommer med mörker, kyla, regn och blåst fördjupas missmodet hos
          många tvåbeningar till depression.</p> <p>Denna depression brukar kallas för
          höstdepression och tar ett järnhårt grepp om de som drabbas av den. I
          sin allvarligaste fas kan den sträcka sig ända från semesterns slut
          fram till nästa års semester börjar. Kännetecken för de som har
          drabbats av denna sjukdom är grinighet, röda ögon, rapningar och svagt
          blåfärgad hud.</p> <p>Observera att dessa tvåbeningar är mycket farliga!
          Försök inte prata med dem! Om du inte har upptäckt kännetecknen i tid
          och ändå börjat prata med en höstsjuk tvåbening får du inte säga något
          positivt om hösten, mörkret, vintern, kylan, regnet med mera. Om du
          gör det är risken stor att tvåbeningen blir aggressiv och försöker få
          tyst på dig, förmodligen på ett för dig ganska smärtsamt sätt.</p> <p>Ett
          sätt att försöka överleva ett samtal med en höstdeprimerad tvåbening
          är att inte säga något alls, utan bara nicka medkännande när hen säger
          något. Problemet är bara att de ofta inte brukar säga så mycket och
          blir irriterade på turister som tittar medkännande på dem.</p> <p>Om du ser
          att färgen stiger i deras ansikte är det nog säkrast att ta det säkra
          för det osäkra och snabbt ta dig ifrån situation. Och då menar jag
          snabbt! Spring som om det gällde livet, för det gör det verkligen.
        </p>
      </article>
      <article id="fjarde">
        <h3>Metrologisk höst</h3>
        <p>
          Om dygnsmedeltemperaturen är lägre än 10 grader fem dygn i följd,
          säger vi att hösten anlände det första av dessa dygn. Även om det blir
          en återgång till högre temperaturer därefter så räknas det fortfarande
          som höst.
        </p>
      </article>
    </section>
  </body>
</html>
